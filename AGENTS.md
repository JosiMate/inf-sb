# AGENTS.md — instrukcja dla agenta (Jules) · serwis inf-sb (informatyka, 1W)

Ten plik czytasz przed każdym zadaniem w tym repozytorium. Opisuje, jak ten
serwis jest zbudowany i jak dodawać do niego materiały tak, żeby wyglądały
i działały jak reszta. Jeśli polecenie w zadaniu jest sprzeczne z tym plikiem,
wykonaj polecenie z zadania, a sprzeczność opisz w opisie zmian (PR).

## 1. Co to jest i dla kogo piszesz

Serwis **inf-sb** — informatyka w **branżowej szkole I stopnia**, klasa
**1W**, 1 godzina tygodniowo, **30 tematów po 1 godzinie** w 5 działach.
Uczniowie przyszłych zawodów nieinformatycznych: pakiet biurowy, internet,
bezpieczeństwo, grafika. Pisz **prostym językiem, krótkimi zdaniami**,
z przykładami z pracy w zawodzie i z codzienności; każdy nowy termin od
razu wyjaśnij. Nagłówek strony podaje rozdział podręcznika.

- **Autor i odbiorca.** Materiały przygotowuje nauczyciel informatyki
  w PCEiKZ Szczucin. Czyta je **uczeń**, nie programista i nie nauczyciel.
- **Publikacja.** MkDocs Material na GitHub Pages; każdy push na `main`
  uruchamia `.github/workflows/deploy.yml`, który buduje stronę z
  `mkdocs build --strict` — każde ostrzeżenie zatrzymuje publikację.
- **Repozytorium jest publiczne.** Wszystko, co zapiszesz w repozytorium
  i w opisie PR, mogą przeczytać uczniowie.

## 2. Zasady pracy

1. **Najpierw przeczytaj wzorce** wskazane w sekcji 4 i odwzoruj ich
   konwencje — nagłówki, typy ramek, kolejność sekcji, format tabel i JSON.
   Nie wymyślaj własnej struktury.
2. **Zmieniaj tylko to, czego wymaga zadanie.** Nie przebudowuj istniejących
   tematów, motywu, `mkdocs.yml`, skryptów JS ani stylów, jeśli zadanie tego
   nie mówi wprost.
3. **Nic dla nauczyciela nie trafia do repozytorium ani do opisu PR:**
   rozwiązania i klucze do prac **oddawanych do oceny** (karty pracy,
   szkielety ćwiczeń oddawane z kartą, sprawdziany, prace klasowe) oraz
   scenariusze lekcji. Rozwiązania sprawdzaj w katalogu **poza
   repozytorium** (np. `/tmp/rozwiazania/`), a przed otwarciem PR uruchom
   `git status` i upewnij się, że żaden taki plik się nie dostał.
   Na stronie zostają celowo: trzecia, ostatnia podpowiedź pod ćwiczeniem
   (prawie gotowe rozwiązanie) i omówienia przykładów w ramkach „Przewiduj”.
4. **Nie zmyślaj faktów.** Liczby, wersje programów, daty, przepisy, limity
   i nazwy opcji podawaj tylko wtedy, gdy są w zadaniu, w repozytorium albo
   masz pewne źródło. W razie wątpliwości pisz opisowo i wypisz takie miejsca
   w opisie PR w części „Do sprawdzenia”. Fakty podane w zadaniu przez
   nauczyciela są sprawdzone — użyj ich dosłownie.
5. **Każdy wynik na stronie musi być prawdziwy.** Kod z przykładów
   i ćwiczeń uruchom, a wyniki w ramkach „Przewiduj” przepisz z uruchomienia,
   nie z pamięci.
6. **Końce linii pilnuje `.gitattributes`** (`* text=auto`): w repozytorium
   każdy plik tekstowy ma LF. Zapisuj pliki w UTF-8, z LF i pustym wierszem
   na końcu. Nie przepisuj całych plików — w diffie ma być widać tylko twoje
   zmiany.
7. **Stabilne identyfikatory.** Nie zmieniaj istniejących `id` pól w kartach
   pracy, nazw plików kart (`data-karta`) ani tekstu wierszy w spisach
   tematów — przeglądarki uczniów trzymają pod nimi zapisane odpowiedzi
   i odhaczone tematy. Zmiana kasuje uczniom ich pracę.

## 3. Język i styl

- Po polsku, do ucznia per „ty”. Rzeczowo i konkretnie: zdanie niesie
  informację albo go nie ma. Bez „warto pamiętać, że”, „w dzisiejszych
  czasach”, zachwytów nad technologią i emoji.
- Najpierw problem z życia albo z egzaminu, potem pojęcie. Przykłady
  z codzienności ucznia i z zawodu.
- Polskie cudzysłowy „…”, pauza — w zdaniach, półpauza – w zakresach
  (1–3). Klawisze zapisuj rozszerzeniem `pymdownx.keys`: `++ctrl+c++`.
- Tabele chętnie — przy porównaniach niosą więcej niż akapit.
- Każda ramka (admonicja) ma tytuł w cudzysłowie, treść wciętą 4 spacjami.

## 4. Budowa repozytorium i praca z materiałem

Tematy leżą w `docs/dzial-N/<plik>.md` (nazwa: małe litery ASCII bez
polskich znaków, słowa przez myślnik). Każdy dział ma stronę przeglądu
`docs/dzial-N/index.md` z kartą pracy działu.

### Wzorce — przeczytaj przed pisaniem

1. `docs/dzial-1/kim-jestem.md` — najpełniejszy temat (analiza przypadków
   z rozwiązaniami, ćwiczenie krok po kroku, „Co oddajesz”, quiz, stopka).
2. `docs/dzial-1/rozwoj-technologii.md`, `docs/dzial-1/wiedza-w-sieci.md`.

Tematy działów 2–5 są krótsze i słabsze — nie traktuj ich jako wzoru.
Wszystkie strony powstały przed standardem („Cele lekcji”, brak
rozgrzewki): układ treści bierz ze wzorców, elementy standardu (sekcja 5)
dodawaj zawsze.

Druga linia strony, pod tytułem, dokładnie w tej postaci:
`**Informatyka · klasa 1W · branżowa szkoła I stopnia · 1 godzina · rozdział N**`.

Tytuł ramki kryteriów sukcesu: `!!! success "Kryteria sukcesu"` z wierszem „Po tej lekcji:”.

### Co jest generowane — nigdy nie edytuj ręcznie

`narzedzia/genstrony_sb.py` tworzy: `docs/index.md`,
`docs/dzial-1/wymagania-i-bhp.md`, każde `docs/dzial-N/index.md` (razem
z zadaniami na ocenę celującą działu), karty `docs/assets/karty/dzial-N.json`
i `dzial-1-praca-klasowa.json`, `docs/karty/index.md` i wszystkie `.nav.yml`.
Dane: `narzedzia/daneSB.json` (z `budujdane.py`, łączącego `rozklad.json`
i `plan.json` — nie edytuj ręcznie) oraz słownik `GOTOWE`
w `genstrony_sb.py`, kluczowany **numerem tematu** (`lp`):

```python
"III": {
    11: ("dzial-3/modelowanie-3d.md", "Modelowanie 3D"),
},
```

Kolejność poleceń (z katalogu `narzedzia/`):

```bash
cd narzedzia
python3 budujdane.py       # tylko po zmianie rozkładu albo planu
python3 genstrony_sb.py
python3 sprawdz.py         # kontrola zgodności + mkdocs build --strict
```

`sprawdz.py` pilnuje: 30 godzin, 30 tematów, każdy temat w spisie, każdy punkt
wymagań na stronie wymagań, odwołania do statutu. `node gen1w.js` (dokument
wymagań .docx) uruchamia nauczyciel.

### Obecny stan

**Każdy z 30 tematów ma już stronę.** Typowe zadania: rozbudowa albo
dostosowanie istniejącego tematu do standardu. Zmiana rozkładu — tylko na
wyraźne polecenie.

### Karta pracy

Karty są **działowe** i generowane: każdy temat ma w karcie działu swoje
zadanie (plik, program, co zrobiłem, zrzut). Strona tematu kończy ćwiczenia
ramką:

```markdown
!!! note "Co oddajesz"

    Gotowy plik zapisz i wklej … do **karty pracy działu I**
    (zadanie do tego tematu), razem ze zrzutem ekranu …
```

## 5. Standard tematu — obowiązuje każdy nowy temat

Elementy w tej kolejności, od góry strony:

1. **Tytuł** `# …` — jak w rozkładzie materiału (spis tematów), może być
   lekko skrócony.
2. **„O tym temacie”** — `!!! abstract "O tym temacie"`: liczba godzin ·
   dział · efekty kształcenia albo podstawa programowa, potem 1–2 akapity:
   po co ten temat, z czym się łączy. W temacie na **2 i więcej godzin** plan
   lekcji jest **zwiniętym blokiem wewnątrz** tej ramki (ramka zostaje
   otwarta):

   ```markdown
   !!! abstract "O tym temacie"

       **3 godziny lekcyjne** · Dział … · efekty kształcenia **…**

       Akapit o tym, po co jest ten temat.

       ??? abstract "Plan trzech lekcji"

           | Lekcja | Sekcje | Ćwiczenia |
           | :---: | --- | --- |
           | 1 | 1–3: … | 1–2 |
   ```

3. **Rozgrzewka** — zwinięta ramka z trzema pytaniami na przypomnienie,
   **bez oceny**. Zastępuje bilety wyjścia (wyjściówek nie dodajemy nigdzie).
   Dokładnie ten układ:

   ```markdown
   ??? rozgrzewka "Na rozgrzewkę — 3 minuty, bez zaglądania"

       Odpowiedz w zeszycie, zanim zaczniesz nowy temat. Odpowiedzi rozwiń
       dopiero wtedy, gdy wszyscy skończą — nie liczą się do oceny.

       1. **Z poprzedniej lekcji.** …
       2. **Sprzed kilku tygodni.** …
       3. **Z dawniejszych tematów.** …

       ??? success "Odpowiedzi"

           1. …
           2. …
           3. …
   ```

   - Pytanie 1 dotyczy **poprzedniego tematu tej samej klasy**, pytanie 2 —
     tematu sprzed kilku tygodni, pytanie 3 — dawniejszego (wcześniejszy
     dział, poprzedni rok, inny przedmiot tej klasy). Kolejność tematów
     odczytasz ze spisu tematów i z `.nav.yml` — **przeczytaj te strony**,
     zanim ułożysz pytania.
   - Pytania krótkie, z jednoznaczną odpowiedzią (wynik, liczba, nazwa,
     jedno zdanie). Najlepiej takie, które przygotowują dzisiejszy temat —
     odpowiedź może się kończyć zdaniem „dziś do tego wrócimy”.
4. **Kryteria sukcesu** — `!!! success` z listą numerowaną, pisaną językiem
   ucznia, w pierwszej osobie czasu przyszłego: „Napiszę…”, „Wyjaśnię…”,
   „Rozpoznam…”, „Dobiorę…”. Od 4 do 7 punktów, każdy do sprawdzenia
   w ćwiczeniach albo w karcie pracy. Dokładny tytuł ramki — jak we
   wzorcu z sekcji 4.
5. **Sekcje treści** `## 1. …`, `## 2. …` (separatory `---` między nimi —
   tak jak we wzorcu tego repozytorium). Na końcu treści zestawienie
   najczęstszych błędów (objaw, przyczyna, co zrobić) — w formie, jakiej
   używa wzorzec (tabela albo ramka `!!! warning`).
6. **„Przewiduj, potem sprawdź”** — wynik przykładu nigdy nie stoi na
   widoku przed pytaniem. Uczeń najpierw przewiduje, potem odsłania wynik
   w zwiniętej ramce. Składnia — sekcja 6.
7. **Ćwiczenia** (`## Ćwiczenia`) — od łatwych do trudnych; napisz, które
   są minimum dla wszystkich, a które na wyższą ocenę. Pod trudniejszymi
   ćwiczeniami **trzy stopniowane podpowiedzi**:

   ```markdown
   ??? tip "Podpowiedź 1"

       Kierunek: od czego zacząć, o co zapytać.

   ??? tip "Podpowiedź 2"

       Konkretne narzędzie: funkcja, polecenie, konstrukcja.

   ??? tip "Podpowiedź 3"

       Prawie gotowe rozwiązanie z jednym zdaniem wyjaśnienia.
   ```

   Ramki muszą stać jedna pod drugą, z tytułami dokładnie „Podpowiedź 1”,
   „Podpowiedź 2”… (liczba dowolna, także jedna). Skrypt
   `docs/assets/js/podpowiedzi.js` zamienia je na stronie w jedną belkę
   „Podpowiedzi” z przyciskiem odsłaniającym kolejne podpowiedzi jako karty —
   ostatniej nie da się zobaczyć bez wcześniejszych. Markdown się nie
   zmienia; bez JavaScriptu zostają zwykłe ramki, przed wydrukiem wszystko
   się odsłania.

8. **„Sprawdź się”** — quiz z natychmiastową odpowiedzią (7–8 pytań), składnia
   w sekcji 6. Każde `wyjasnienie` mówi, dlaczego poprawna odpowiedź jest
   poprawna, a kusząca błędna — błędna.
9. **Karta pracy** i sposób oddania — jak we wzorcu (sekcja 4 i 6).
   Prace oddaje się przez **Zadania domowe w dzienniku VULCAN**, termin —
   najbliższa lekcja.
10. **Zakończenie strony** jak we wzorcu tego repozytorium (stopka kursywą
    ze źródłami i datą sprawdzenia albo odsyłacze do sąsiednich tematów
    i „Materiały uzupełniające”).

Scenariusz lekcji w Wordzie należy do standardu, ale przygotowuje go
nauczyciel **poza repozytorium** — nie twórz go tutaj.

### Dostosowanie istniejącego tematu do standardu

Tylko wtedy, gdy zadanie o to prosi. Dodajesz brakujące elementy (rozgrzewka,
kryteria sukcesu zamiast „Cele lekcji”, ramki „Przewiduj” wokół wyników,
podpowiedzi pod trudniejszymi ćwiczeniami), **nie przepisujesz** reszty.
Nie zmieniaj numeracji ćwiczeń ani `id` pól w karcie pracy — uczniowie mogą
mieć już zapisane odpowiedzi.

## 6. Widżety i składnia

### „Przewiduj, potem sprawdź”

```markdown
!!! example "Przewiduj"

    W komórce A1 jest 13. Co pokaże `=JEŻELI(A1>=13;"zaliczone";"niezaliczone")`?

    ??? success "Przewiduj, potem sprawdź wynik"

        „zaliczone” — znak `>=` obejmuje też samą granicę.
```

Wyniki sprawdzaj w prawdziwym programie (np. LibreOffice Calc), jeśli masz go w środowisku;
nazwy funkcji arkusza podawaj w polskiej wersji, z średnikiem jako
separatorem.

### Ćwiczenia z rozwiązaniem

Ćwiczenie jako `!!! note "Ćwiczenie N. Tytuł"`, pod nim trzy
`??? tip "Podpowiedź N"` (sekcja 5); trzecia może być prawie gotowa.
Analiza przypadku (`!!! question "Przypadek N. …"`) może mieć omówienie
w `??? success "Rozwiązanie N"`, jak we wzorcu — to część nauki. Nie
podawaj natomiast gotowych odpowiedzi do tego, co uczeń oddaje w karcie
pracy działu.

### Quiz „Sprawdź się”

```html
<div class="quiz" markdown="0">
<script type="application/json">
[
 {"pytanie": "…", "opcje": ["…", "…", "…", "…"], "poprawna": 1, "wyjasnienie": "…"},
 {"pytanie": "Pytanie z odpowiedzią wpisywaną", "odpowiedz": ["wariant"], "wyjasnienie": "…"}
]
</script>
</div>
```

`poprawna` liczy się od 0. Klucz `"typ": "jedna"`, który jest w starszych
quizach, nic nie robi — w nowych go nie dodawaj.

### Tryb prezentacji (`slajdy.js`)

Skrypt `slajdy.js` dodaje przycisk „Tryb prezentacji” pod głównym nagłówkiem `h1` na stronach tematów (rozpoznawanych po ramce „O tym temacie” razem z kryteriami sukcesu, rozgrzewką albo quizem — dlatego strony „Wymagania i bhp” przycisku nie mają). Uruchamia pełnoekranową prezentację ze strony bez konieczności tworzenia osobnych slajdów.

- **Podział automatyczny:** slajdy powstają z elementów najwyższego poziomu w `.md-content__inner`:
  1. **Slajd tytułowy:** nagłówek `h1` oraz ramka „O tym temacie”;
  2. **Rozgrzewka:** ramka `.rozgrzewka`;
  3. **Kryteria sukcesu:** ramka `!!! success`;
  4. **Sekcje `##`:** osobne slajdy dla ramek „Przewiduj…”, grupy przykładu z konsolą, bloku `.kroki` oraz ćwiczeń; pozostała treść sekcji tworzy slajdy w kolejności na stronie;
  5. **Quiz „Sprawdź się”:** każde pytanie na osobnym slajdzie;
  6. **Karta pracy:** slajd „Pracujemy na komputerach” z adresem strony i instrukcją;
  7. **Ostatni slajd:** ponowne „Kryteria sukcesu” z tytułem „Kciuki: co już umiem?”.
  Temat zgodny ze standardem nie wymaga żadnych zmian w Markdownie.

- **Wymuszony podział `<!-- slajd -->`:**
  - `<!-- slajd -->` na najwyższym poziomie (niewcięty) rozpoczyna nowy slajd w danym miejscu.
  - `<!-- slajd: Tytuł slajdu -->` ustala własną etykietę nagłówkową dla tego slajdu.
  - **Ważne:** komentarz wewnątrz ramki (wcięty) jest ignorowany przez podział i nie tworzy nowego slajdu.

- **Obsługa klawiaturą (i pilotem):**
  - `→`, `PageDown`, `Spacja`: najpierw odsłania po kolei ukryte elementy na slajdzie (zwiniętą rozgrzewkę i jej odpowiedzi, wyniki „Przewiduj”, kroki, rozwinięte podpowiedzi, odpowiedź quizu); po odsłonięciu wszystkich przechodzi do następnego slajdu;
  - `←`, `PageUp`: poprzedni slajd;
  - `Shift + →`: następny slajd bez odsłaniania;
  - `Home` / `End`: pierwszy / ostatni slajd;
  - `M`: otwiera/zamyka spis slajdów (nawigacja strzałkami `↑`/`↓` i `Enter` lub kliknięcie myszą);
  - `Escape`: zamyka spis slajdów, a jeśli jest zamknięty — wychodzi z trybu prezentacji.

- **Telefon i tablet:** przesunięcie palcem w lewo działa jak `→` (najpierw odsłania), w prawo — jak `←`. Gest nie działa na kodzie, tabelach i konsoli, które przewijają się w poziomie. Na wąskim ekranie przyciski paska są samymi ikonami (‹ ☰ › ✕), licznik skraca się do „5/31”, a przy telefonie obróconym poziomo znika etykieta sekcji nad slajdem. Style są na końcu `docs/assets/extra.css`.

### Tryb »Na tablicę« (`tablica.js`)

Skrypt `tablica.js` automatycznie dodaje przycisk „Na tablicę” w prawym górnym rogu tytułu dla wybranych ramek najwyższego poziomu (niezagnieżdżonych w innych ramkach):

- **Rozgrzewka**: `.admonition.rozgrzewka` lub `details.rozgrzewka`;
- **Kryteria sukcesu**: typ `success`, tytuł zaczyna się od „Kryteria sukcesu”;
- **Ćwiczenie**: typ `note`, tytuł zaczyna się od „Ćwiczenie”;
- **Przewiduj**: blok kodu z ramką `??? success` po nim (na tablicę trafia blok kodu razem z ramką, konsola `.py-konsola` zostaje ukryta, a wynik zwinięty) lub samodzielna ramka `!!! example "Przewiduj…"`;
- **Krok po kroku**: `.kroki`.

Autor tematu **niczego nie dopisuje** w Markdownie — ikonka pojawia się sama, jeśli temat trzyma się standardowych tytułów i typów ramek.

Nad quizem „Sprawdź się” dodawany jest również przycisk „Na tablicę”, który otwiera dedykowany widok pełnoekranowy po jednym pytaniu naraz:

- **Pytynie zamknięte**: odpowiedzi wyświetlane jako duże kafelki z literami A, B, C, D;
- **Pytanie otwarte**: treść bez pola do wpisywania;
- **Pokaż odpowiedź**: wyróżnia poprawny kafelek lub pokazuje wzorzec oraz wyjaśnienie;
- **Obsługa klawiaturą (i pilotem do prezentacji)**:
  - Strzałki `←` / `→` oraz `PageUp` / `PageDown`: zmiana pytania;
  - `Spacja` lub `Enter`: „Pokaż odpowiedź”;
  - `Escape`: zamknięcie widoku tablicy.

Na telefonie widoki „Na tablicę” mają „Zamknij” jako ✕, pasek quizu to jeden wiersz ‹ [Pokaż odpowiedź] ›, a pytania quizu zmienia się też przesunięciem palcem. Style są na końcu `docs/assets/extra.css`, zaraz po stylach trybu prezentacji na telefon.

## 7. Czego nie ruszać

- Wszystkie pliki generowane (lista w sekcji 4) — zmieniasz je tylko przez
  generator, a wynik generatora commitujesz razem z danymi.
- `docs/assets/js/docx.umd.js` — biblioteka ładowana leniwie.
- `narzedzia/daneSB.json`, `daneSB.js`, `rozklad.json`, `plan.json`,
  `*.docx` w `narzedzia/` — dokumenty źródłowe nauczyciela.
- `node_modules/`, `site/`, `.venv/`.

## 8. Zanim oddasz zmiany

1. `pip install -r requirements.txt` i `mkdocs build --strict` — **bez
   ostrzeżeń**. Martwy link albo plik poza nawigacją też jest błędem.
2. Każdy JSON jest poprawny: karta pracy (`python3 -m json.tool plik.json`)
   i tablica quizu wewnątrz strony (wytnij ją i sprawdź tak samo).
3. Kod z przykładów i ćwiczeń uruchomiony; wyniki na stronie zgadzają się
   z uruchomieniem.
   `cd narzedzia && python3 sprawdz.py` kończy się bez błędu.
4. Lista kontrolna standardu — każdy punkt odhacz w opisie PR:
   - [ ] „O tym temacie” (+ zwinięty plan lekcji, jeśli temat ma 2+ godziny)
   - [ ] rozgrzewka: 3 pytania (poprzednia lekcja / kilka tygodni / dawniej) z odpowiedziami
   - [ ] kryteria sukcesu w pierwszej osobie
   - [ ] „Przewiduj” — żaden wynik nie stoi na widoku przed pytaniem
   - [ ] trzy podpowiedzi pod trudniejszymi ćwiczeniami
   - [ ] quiz, karta pracy, sposób oddania, zakończenie strony
   - [ ] spis tematów i nawigacja zaktualizowane
   - [ ] `git status`: w zmianach nie ma rozwiązań, kluczy, scenariuszy ani plików tymczasowych
5. **Opis PR** po polsku: co dodałeś, lista zmienionych plików, część
   „Do sprawdzenia” (fakty, których nie byłeś pewien) i część „Dla
   nauczyciela” (np. pliki do przygotowania ręcznie, jak ściąga .docx).
   Nie wklejaj do opisu rozwiązań — repozytorium jest publiczne.
